# Učni cilji in vsebine 8r TIT #
_vir: http://www.mizs.gov.si/fileadmin/mizs.gov.si/pageuploads/podrocje/os/prenovljeni_UN/UN_tehnika_tehnologija.pdf_

## Varnost učencev: ##
### pri delu ###
* obnovijo in dopolnijo dogovorjena pravila s področja varnosti in zdravja pri delu,
### v prometu ###
* obnovijo ključna znanja o ravnanju v cestnem prometu, uporabi varnostnih pripomočkov v prometu (varnostni pas, čelada, odsevnik, kresnička idr.)

## Slika predmeta v prostoru in njen pomen, skiciranje in risanje prizmatičnega predmeta ##
* razložijo nastanek slike predmeta v izometrični projekciji, 
* utemeljijo, skicirajo in narišejo predmet v izometrični projekciji ter raziščejo možnosti uporabe v praksi,
* narišejo sliko predmeta v prostoru z računalniškim grafičnim programom za trirazsežnostno modeliranje (3D)

## Načrtovanje predmeta iz kovine: ##
* ugotovijo, predstavijo in utemeljijo razširjenost ter rabo kovin v vsakdanjem življenju,
### zamisel in dokumentacija ###
* izberejo problem, ki ga bodo rešili z izdelkom iz kovine,
* določijo merila za vrednotenje izdelka in dela, 
* oblikujejo in skicirajo zamisel predmeta, jo predstavijo in utemeljijo,
* izdelajo potrebno tehnično-tehnološko dokumentacijo;

## Dopolnitev znanja o lastnostih kovin, proizvodnji in vplivu na okolje ##
* opišejo najpogostejše kovine in jih razvrstijo v železne in neželezne,
* preizkusijo in ugotovijo značilne lastnosti kovin ter jih povežejo z njihovo uporabnostjo, 
* prepoznajo polizdelke in izdelke iz kovin,
* razlikujejo razstavljive in nerazstavljive zveze,
* razložijo vrste in namen površinske zaščite kovin,
* utemeljijo namen zbiranja in predelave dotrajanih predmetov za okolje

## Izdelava predmeta: ##
### uporaba postopkov, orodja in pripomočkov, nadzor, ###
* pripravijo delovni prostor in z uporabo dokumentacije izberejo gradiva, orodja, pripomočke in osebna zaščitna sredstva za varno delo, 
* uporabijo osnovne postopke obdelave kovin, 
### serijska proizvodnja ###
* uporabijo serijsko proizvodnjo,
* izdelajo sestavne dele, jih sestavijo v sklop in končni izdelek,
* opravljajo sprotno in končno kontrolo z uporabo meril

## Vrednotenje: ##
### ocena opravljenega dela, ###
* preizkusijo izdelek, ga ovrednotijo po zastavljenih merilih in predstavijo ideje za izboljšanje,
* izračunajo ceno in ugotovijo, od česa je najbolj odvisna (upoštevajo vrednost vloženega dela, porabljenega gradiva, energije, obrabe strojev in znanja v izdelani predmet),
* opišejo pomen racionalizacije in poiščejo primere v praksi,
### poklici v kovinarstvu ###
* se seznanijo s poklici, povezanimi z obdelavo kovin.

## Utemeljitev zahteve po uporabi motorjev ##
* ugotovijo, da se v praksi ne moremo opirati samo na lastno moč in da potrebujemo dodatne vire moči, ki jih omogočajo motorji;

## Proučevanje motorja z notranjim zgorevanjem: ##
### zgradba in delovanje motorja z notranjim zgorevanjem, ###
* proučijo sestav in delovanje motorjev z notranjim zgorevanjem (štiritaktni bencinski, dizelski, dvotaktni) in razložijo njihovo delovanje,
* opredelijo prednosti in slabosti posameznih vrst motorjev,
* uvrstijo fosilna goriva med neobnovljive vire energije, proučijo vplive motorizacije na okolje in utemeljijo ukrepe za zmanjševanje negativnih vplivov,
### poklici v prometu ###
* opišejo ukrepe za izboljšanje varnosti v prometu,
* opišejo poklice v prometu;

## Gonila: ##
### proučevanje in gradnja modelov, ###
* opredelijo vrste gibanj na različnih napravah in strojih, 
* proučijo vlogo gonil v strojih kot vezni sklop med motorjem in ostalimi deli stroja,
* opredelijo in razložijo vlogo osi, gredi, vrtišča in ležaja (kotalnega in drsnega) ter pojasnijo pomen maziv, 
### prestavno razmerje ###
* na praktičnih primerih opredelijo sestavine gonil (zobniško, polžasto, verižno in ročično), jih analizirajo in opišejo (poimenovanje, prestavno razmerje, smer vrtenja in sprememba števila vrtljajev),
* ugotovijo uporabnost gonil na strojih in napravah.

## Računalnik in računalniško krmiljene naprave: ##
* opredelijo namen vhodnih in izhodnih funkcij računalnika ter primerjajo računalniško krmiljene naprave (stroj, tiskalnik, risalnik idr.),
### CAD/CAM ###
* ugotovijo vlogo računalnika pri krmiljenju delovnih procesov in naprav,
* razložijo princip delovanja sistema CAD/CAM.
