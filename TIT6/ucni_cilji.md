# Učni cilji in vsebine 6r TIT #
_vir: http://www.mizs.gov.si/fileadmin/mizs.gov.si/pageuploads/podrocje/os/prenovljeni_UN/UN_tehnika_tehnologija.pdf_

## Konstruiranje škatle ##
* izmerijo predmet in določijo mere škatle,
* po pravilih skicirajo in kotirajo mrežo izbrane embalažne škatle,
* ugotovijo rezalne in zgibne robove,
* mrežo škatle narišejo z računalniškim grafičnim orodjem;
## Izdelava škatle ##
_(rezanje, zgibanje, lepljenje)_
* izberejo ustrezno vrsto gradiv in izdelajo predmet,
* ugotovijo potrebo po različnih lepilih za različna gradiva,
* ugotovijo pomen in primernost površinskih premazov za predmete (zaščita in/ali vizualna primernost) in jih uporabijo,
* uporabijo postopke in orodja za obdelavo papirnih gradiv;
## Vrednotenje izdelanega predmeta ##
* preizkusijo ustreznost izdelka glede na postavljena merila in ga ovrednotijo,
* predstavijo potek dela in razumevanja tehnologije;
## Načrtovanje nosilne konstrukcije iz papirnatih profilov ##
* razložijo pojem nosilne konstrukcije in ugotovijo možnosti izdelave konstrukcije iz papirja, 
* določijo merila za izdelavo in vrednotenje konstrukcije;

## Dopolnitev znanja ##
* raziščejo vpliv spremembe oblike papirja na njegovo trdnost;
## Izdelava konstrukcije ##
* preoblikujejo papir v profile in jih uporabijo za izdelavo konstrukcije, 
* uporabijo ustrezna lepila za spajanje papirnih gradiv in sestavijo konstrukcijo,
* narišejo skico svojega izdelka;
## Vrednotenje ##
* preizkusijo konstrukcijo na obremenitev,
* ovrednotijo izdelek po določenih merilih,
* predlagajo izboljšave;
## Načrtovanje izdelka iz lesa ##
* ugotovijo, predstavijo in utemeljijo razširjenost ter rabo lesa v vsakdanjem življenju (Slovenija kot gozdnata dežela),
* oblikujejo in skicirajo idejo preprostega uporabnega izdelka iz lesa,
* določijo merila za izdelavo in vrednotenje izdelka,
* ob sestavljanju sestavnih delov v končni izdelek uporabijo 
* različne načine spajanja,
* izdelajo potrebno tehnično-tehnološko dokumentacijo;
## Dopolnitev znanja o lesu - Vpliv gradiva na konstrukcijo izdelka ##
* prepoznajo najpogostejše (domače) vrste lesa, in jih ločijo po njihovih osnovnih značilnostih in uporabi,opišejo proces pridobivanja in predelavo lesa v polizdelke,
* predstavijo prednosti in slabosti uporabe lesa v primerjavi z drugimi gradivi, 
* z ekološkega in gospodarskega vidika razložijo pomen gozda za okolje in ljudi,
* s preizkušanjem ugotavljajo lastnosti lesa (gostoto, trdoto, prožnost, žilavost, cepljivost...) in razložijo njihov vpliv na uporabnost,
* ugotovijo povezavo med gostoto in maso lesa,
* ugotovijo pomembnost izdelkov iz lesa,
* poznajo pomen gozda,
* utemeljijo uporabo premazov za les;
## Konstruiranje izdelka iz lesa ##
* spoznajo oblike in načine spajanja lesenih delov: lepljenje lesa, spajanje z žebljanjem, vijačenjem, mozničenjem, spajanje z obliko spojev (pomen letnic lesa) in nekatere uporabijo;
## Izdelava predmeta ##
* pripravijo delovni prostor, izberejo ustrezna gradiva za izdelek,
* prenesejo mere s tehnične dokumentacije na gradiva,
* ob uporabi dokumentacije izberejo orodja, pripomočke, stroje in osebna zaščitna sredstva za varno delo,
* na izbranih strojih in modelih določijo pogonski in prenosni sklop ter ohišje,
* za izdelavo sestavnih delov predmeta uporabijo osnovne obdelovalne postopke za obdelavo lesa,
* zaščitijo les s premazi in utemeljijo potrebo po zaščiti;
## Vrednotenje izdelanega predmeta ##
* preizkusijo in ovrednotijo izdelek po merilih, predstavijo ideje za izboljšanje,
* izračunajo stroške izdelave predmeta in ugotovijo kaj najbolj vpliva na ceno izdelka;
## Gradiva in tehnologije okolja ##
_(lesarstvo, obdelava tekstila, kamnoseštvo, lončarstvo, usnjarstvo, obdelava slame idr.)_
* zberejo gradiva in tehnologije, značilne za njihovo okolje in jih uporabijo za ustvarjanje tipičnih predmetov,
* spoznavajo poklice in razvojne možnosti v okolju.

