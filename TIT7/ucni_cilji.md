# Učni cilji in vsebine 7r TIT #
_vir: http://www.mizs.gov.si/fileadmin/mizs.gov.si/pageuploads/podrocje/os/prenovljeni_UN/UN_tehnika_tehnologija.pdf_
## Varnost učencev: ##
### pri delu ###
* obnovijo in dopolnijo dogovorjena pravila s področja varnosti in zdravja pri delu,
### v prometu ###
* obnovijo ključna znanja o ravnanju v cestnem prometu;

## Pravokotna projekcija: ##
### nastanek ###
* razložijo nastanek pravokotne projekcije na treh projicirnih ravninah,
### uporaba za izdelavo tehnične dokumentacije ###
* rišejo preproste predmete v pravokotni projekciji na tri ravnine in jo uporabijo v praksi,
* utemeljijo uporabo projiciranja na več ravnin;

## Načrtovanje predmeta: ##
### področja uporabe umetnih snovi ###
* ugotovijo, predstavijo in utemeljijo razširjenost ter rabo umetnih snovi v vsakdanjem življenju,
### rešitev izbranega problema ###
* opredelijo merila za izbiro in izdelavo predmeta,
### izdelava dokumentacije ###
* oblikujejo in skicirajo idejo izdelka, jo predstavijo in utemeljijo,
* izdelajo potrebno tehnično-tehnološko dokumentacijo;

## Dopolnitev znanja o umetnih snoveh, njihovih lastnostih, proizvodnji in vplivu na okolje ##
* opišejo surovine za proizvodnjo umetnih snovi,
* ugotovijo značilne lastnosti umetnih snovi in jih razvrstijo v skupine (termoplasti, duroplasti, elasti, silikoni),
* primerjajo gostoto in trdoto najpogostejših umetnih snovi,
* predstavijo prednosti in slabosti umetnih snovi ter vpliv povečane rabe na okolje,
* ocenijo svojo vlogo in vlogo drugih pri varovanju okolja;

## Izdelava predmeta: ##
### obvladovanje orodja in postopkov ###
* organizirajo delovni prostor, izberejo gradiva,
* ob uporabi dokumentacije izberejo orodja, pripomočke, stroje in osebna zaščitna sredstva za varno delo,
* izdelajo sestavne dele in jih sestavijo v izdelek;

## Vrednotenje: ##
### ocena dela in oblikovanje cene ###
* preizkusijo izdelek, ga ovrednotijo in predstavijo ideje za izboljšanje,
* izračunajo ceno izdelka z računalniškim orodjem.

## Oblikovanje zamisli za rešitev danega problema ##
* rešujejo problem krmiljenja izbranega primera s konstruiranjem modela, ki omogoča spreminjanje smeri gibanja;

## Dopolnitev znanja Električni krog, viri ##
* opišejo sestavo in delovanje električnega kroga ter opredelijo vlogo in lastnosti osnovnih gradnikov, 
* ugotovijo potrebne pogoje, da v električnem krogu teče električni tok,
* razložijo namen in delovanje stikala kot krmilnega elementa v električnem krogu,
* električno napetost razumejo in opišejo kot lastnost vira, da poganja električni tok, imenujejo enoto zanjo in opišejo nevarnosti električnega toka, 

## Dopolnitev znanja Električni krog, viri ##
* prikažejo pomen električne energije za razvoj civilizacije in vpliv njene proizvodnje na obremenitev okolja,
* predstavijo možnosti za alternativno pridobivanje električne energije

## Električni porabniki, gonila: ##
* gradnja modelov
* s primeri predstavijo, da se električna energija v porabnikih pretvarja v druge oblike energije (toplotno, mehansko delo, svetlobo, zvok idr.),
* razložijo vlogo in pomen električnega motorja,
* povežejo smer vrtenja enosmernega električnega motorja s smerjo električnega toka, 
* ugotovijo potrebo po zmanjševanju števila vrtljajev električnih motorjev v napravah in za to uporabijo zobniško oziroma polžasto gonilo, 
* prestavno razmerje določijo na praktičnih primerih;

## Vezja z več stikali: ##
### gradnja in analiza vezij, logična stanja
* razložijo potrebo, lastnosti in namen vezav več stikal v električnem krogu,
* narišejo sheme električnih vezij,
## Izdelava modela: ##
### konstruiranje in gradnja ###
* uporabijo menjalno stikalo za spreminjanje smeri vrtenja enosmernega elektromotorja,
* analizirajo (različna) vezja in dopolnijo preglednice logičnih stanj,
* konstruirajo in zgradijo model z uporabo spreminjanja smeri gibanja v eno oziroma drugo smer (vrtenje ali premo gibanje);

## Vrednotenje: ##
### ocena dela, uporaba krmiljenja ###
* ovrednotijo izdelani model in proučijo možnosti uporabe krmiljenja v drugih primerih.

