# Standardi znanja NIP-TIT #
_vir: http://www.mizs.gov.si/fileadmin/mizs.gov.si/pageuploads/podrocje/os/devetletka/program_razsirjeni/Tehnika_izbirni_neobvezni.pdf_

## Minimalno znanje _(za 2)_ ##
_Učenec/ka_
* Predstavi zamisel z razlago skice, z opisom modela, 3D modela ali na druge načine.
* Prepozna in uporabi osnovna gradiva (papirna gradiva, les, umetne snovi, kovine).
* Načrtuje izdelavo predmetov iz gradiv po navodilih.
* Ustrezno uporabi orodje, pripomočke in stroje za izdelavo predmeta.
* Naredi izdelek, ki deloma zadosti zahtevam – narejen v določenem času, z izbranimi gradivi oziroma gradniki, ob uporabi ustreznih tehnik in tehnologij.
* Preskusi ustreznost izdelka.
* Razume in upošteva pravila varnosti pri delu.
* Uporablja osnovne postopke in naredi izdelek po navodilih.
* Po navodilih prouči delovanje preprostih strojev in izdela preproste modele ali njihove sklope.
* Oceni svoje delo.
* Se vključuje v skupino.


## Standardno znanje _(za 3-5)_ ##
_Učenec/ka_
* Predstavi model s prikazom skice ali samega modela. 
* Opiše osnovna gradiva, njihovo uporabnost, jih ustrezno izbira in uporabi (papirna gradiva, les, umetne snovi, kovine idr.).
* Na osnovi ideje načrtuje izdelavo predmetov iz gradiv in obstoječih delov.
* Izbere orodja ter pripravi varno in ergonomsko pravilno oblikovan delovni prostor.
* Naredi izdelek, ki zadosti zahtevam – narejen v določenem času, z izbranimi gradivi oziroma gradniki, ob uporabi ustreznih tehnik in tehnologij –, in ga ovrednoti s funkcionalnega, ekološkega, ekonomskega in trajnostnega vidika.
* Preizkusi in oceni ustreznost izdelka in predlaga izboljšave.
* Razume, da ravnanje in upoštevanje dogovorov in predpisov vpliva na njegovo varnost in varnost drugih in se tudi ravna po tem.
* Pozna tehnologijo izbranega področja in utemelji njeno uporabo, uporablja osnovne postopke, oblikuje in izdela ustrezen izdelek oziroma rešitev
* Prouči in pojasni delovanje preprostih strojev in naprav, s katerimi prihaja v stik. S sestavljankami izdela modele gibajočih konstrukcij oziroma njihove sklope.
* Kot posameznik vrednoti in oceni svoje delo in delo drugih, znanje in napredek ter rezultate dela. Predlaga idejne, vsebinske, oblikovne in procesne izboljšave.
* Prevzema različne vloge pri delu skupine, upošteva delitev dela in se zaveda pomena prispevka posameznika za uspeh vse skupine.

